# PHP-BASIC-C0

- [PHP-BASIC-C0](#php-basic-c0)
  - [Uitleg](#uitleg)
  - [Voorkennis](#voorkennis)
  - [Wat heb ik nodig](#wat-heb-ik-nodig)

## Uitleg

PHP is een programmeertaal die voornamelijk gebruikt wordt voor het bouwen van dynamische websites. De eerste versie van deze scripttaal verscheen in 1995 en de afkorting stond toen voor 'Personal Home Page tool'. Tegenwoordig wordt deze afkorting eigenlijk niet meer gebruikt en zien we enkel nog de omschrijving 'PHP: Hypertext Preprocessor' als we zouden zoeken naar de betekenis van PHP.

Deze omschrijving is dan ook een stuk toepasselijker aangezien PHP in veel meer toepassingen gebruikt wordt dan enkel persoonlijke webpaginas. De term 'hypertext preprocessor' geeft aan waar PHP in de meeste gevallen voor gebruikt wordt: het verwerken van gegevens tot hypertext (HTML). PHP is een server-side scripttaal en wordt door de webserver uitgevoerd, in tegenstelling tot bijvoorbeeld HTML, CSS en Javascript, talen die door de browser geïnterpreteerd of uitgevoerd worden. Dit betekent dus ook dat PHP uitgevoerd wordt vóórdat er iets door de browser gedaan wordt, hetgeen ons in staat stelt om dynamisch HTML te genereren en naar de browser te sturen.

## Voorkennis

Bij het maken van deze module is het makkelijke als je enige kennis van het bouwen van websites en het gebruik van HTML hebt. Zoals je merkt zijn er nu al wat termen gevallen, die je wellicht bekend voorkomen.

## Wat heb ik nodig

Zoals gezegd is PHP een server-side scripttaal. Je moet dus beschikking hebben over een webserver met PHP ondersteuning. Veel gratis webhosts ondersteunen geen PHP en ook op de webruimte die je van je provider krijgt, is PHP vaak niet beschikbaar.

Je gaat een eigen lokale server installeren en deze serveert de pagina's (net als een echte webserver) aan je browser. Echter zijn deze webpagina's niet toegankelijk voor anderen. Alleen voor jou.

Tekst bron: [phphulp.nl](https://www.phphulp.nl/php/tutorial/overig/php-beginners-handleiding/575/inleiding/1480/)

![Server](server-side.png)
